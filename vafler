Ingredienser

    ▢ 125 g smør
    ▢ 75 g rørsukker
    ▢ 2 tsk vaniljesukker
    ▢ 2 æg
    ▢ 250 g hvedemel
    ▢ 1 tsk bagepulver
    ▢ 2 dl mælk


Fremgangsmåde 

    Pisk smør godt med en håndmikser først, så det bliver som skum.

    Tilsæt sukker, vaniljesukker og æg, rør det godt sammen.

    Bland melet og bagepulver, og pisk det i ved laveste hastighed.

    Tilsæt til sidst mælken, mens der stadig piskes ved laveste hastighed. Når mælken er pisket nogenlunde ind i dejen, piskes der videre på højeste hastighed i 2-3 minutter. Din vaffeldej skal være ret tyk (som grød), hvis den er for tyk, kan den fortyndes med lidt mere mælk.

    Varm vaffeljernet op, pensl med lidt smeltet smør den første gang og så behøves det ikke at gøres mere.

    Bag de belgiske vafler ca. 2½-3 minutter, til de er gyldne og lækre.

    Læg de færdigbagte vafler på en bagerist, så de ikke blive bløde. Endelig ikke på en tallerken eller et skærebræt, da de så bliver fugtige i bunden - og dermed bløde.